<!DOCTYPE html>
<html>
<head>
<title>Data Science oppimisporttaali</title>
<link rel="stylesheet" type="text/css" href="mystyle.css">
<meta charset="UTF-8">
<meta name="viewport" content="width=device-width, initial-scale=1">
</head>

<body>
  <div class="hero-image">
    <div class="hero-text">
    <h1 style="font-size:50px">Data Science</h1>
    <h3>New level of innovation </h3>
  </div>
  </div>

  <div class="topnav">
    <a href="../index.html">Koti</a>
    <a href="../tausta.html">Projektin tausta</a>
    <a href="crisp.html">CRISP-DM</a>
    <a href="../tietosuoja.html">Tietosuoja</a>
  </div>

  <section>
  <nav>
    <ul>
      <li><a href="crisp.html">CRISP-DM</a></li>
      <li><a href="bu.html">Liiketoiminnan ymmärtäminen</a></li>
      <li><a href="du.html">Datan ymmärtäminen</a></li>
      <li><a href="dp.html">Data valmistelu</a></li>
      <li><a href="modeling.html">Mallinnus</a></li>
      <li><a href="eva.html">Arviointi</a></li>
      <li><a href="depl.html">Tuotteistaminen</a></li>
    </ul>
  </nav>

  <article>
    <h2>Tuotteistaminen</h2>
    <p>Tuotteistamisella tarkoitetaan kehitetyn mallin viemistä osaksi yrityksen liiketoimintaan, ja sen jatkuvan kehityksen, monitoroinnin, sekä huollon suunnittelua. Tuotteistamisen vaiheessa tehdään myös lopullinen raportti kaikista projektin vaiheista, jonka jälkeen koko projektia vielä arvioidaan. Tuotteistaminen ei tapahdu projektissa kuin kerran, ja mahdollisen iteraation kohdalla CRISP-DM:stä tehdään kaikki muut kohdat paitsi tuotteistaminen. Silti tuotteistaminen on äärimmäisen tärkeä projektin osa, ja ilman sitä ei aikaisemmalla työllä ole hyötyä liiketoiminnalle. Vaihe jakaantuu neljään tehtävään, joista jokaisella on omia alatehtäviä.</p>
    <p>Ensimmäinen tehtävä on tuotteistamisen suunnittelu. Tuotteistamisen suunnittelussa arvioidaan arviointivaiheen tuloksia ja niiden pohjalta laaditaan suunnitelma tehtävästä tuotteistamisesta. Suunnitelmassa arvioidaan eri tapoja tuotteistaa saadut mallit ja muodostetaan parhaista vaihtoehdoista strategia. Tehtävästä muodostetaan yksi raportti.</p>
    <p><b>Tuotteistamisen suunnitelma:</b> raporttiin kuvataan tuotteistamisen strategia, josta selviää tarkasti suunnitelma siitä, miten tehdyt mallit istutetaan yrityksen liiketoimintaan. Jos liiketoiminnan tavoitteena oli esimerkiksi saada uusi näkymä yrityksen ensikuun ennusteista graafisesti, tulee tuotteistamisen suunnitelmaan laatia kuvaukset esimerkiksi vaadittavasta sovellusarkkitehtuurista, sekä miten itse mallit tullaan upottamaan tähän sovellusarkkitehtuuriin.</p>
    <p>Toisena tehtävänä tuotteistamisessa on suunnitella mallin monitorointi ja huolto. Mallien siirtyessä tuotteissa yrityksen jokapäiväiseen toimintaan, on niiden toiminnan jatkuvuus äärimäisen tärkeää yrityksen liiketoiminnan kannalta. Huolellisesti laadittu huolto- ja monitorointisuunnitelma ehkäisee vikatilojen pitkittymistä, sekä auttaa havaitsemaan mahdollisen mallin väärän toiminnan ajoissa, jolloin väärin toimivan mallin antamien tulosten vaikutus yrityksen liiketoimintaan voidaan minimoida. Monitorointi ja huoltosuunnittelussa määritellään vastuuhenkilöt, heidän toimenkuvansa, ja raja-arvot, jolloin malli ei toimi enää niin kuin sen pitäisi. Lisäksi siinä määritellään esimerkiksi huoltoajat, jolloin mahdollisilla huoltotoimenpiteillä on mahdollisimman vähäinen vaikutus yrityksen liitetoimintaan. Monitoroinnin ja huollon suunnittelusta tuotetaan yksi raportti.</p>
    <p><b>Monitoroinnin ja huollon suunnitelma:</b> raporttiin kuvataan tarkasti edellä mainitut huollon ja monitoroinnin osa-alueet, niin että ne, on kaikille osapuolille selvät. Suunnitelmaan lisätään myös kaikki tieto siitä, miten näitä suunniteltuja toimenpiteitä käytännössä toteutetaan.</p>
    <p>Tuotteistamisen kolmantena tehtävänä on projektin loppuraportin luominen. Loppuraportti voi käsitellä vain projektin yhteenvetoa ja siitä saatuja kokemuksia, tai sitten se voi olla kokonaisvaltainen kokonaisuus kaikista data-miningin vaiheista ja tuloksista. Tehtävästä tuotetaan kaksi raporttia.</p>
    <p><b>Loppuraportti:</b> raporttiin kuvataan valitulla tavalla kaikki projektin löydökset, se sisältää kuvauksen siitä, miten nyt tehty projekti täydentää mahdollisesti aikaisemmin tuotettuja ratkaisuja, mitä projektilla saavutettiin, ja millä tuloksilla.</p>
    <p><b>Loppuesitys:</b> loppuesityksen tarkoituksena on tiivistää loppuraportin pääkohdat niin, että se voidaan tiiviisti ja selkeästi esittää asiakkaalle.</p>
    <p>Tuotteistamisen neljäs tehtävä on projektin arviointi. Siinä tutkaillaan projektin johtamisen näkökulmasta, kaikkia aspekteja siitä miten projektissa on onnistuttu ja missä epäonnistuttu. Arvioinnissa otetaan kantaa myös omien prosessien parantamiseen. Jos joku prosessin osa vaatii parannusta siitä, tehdään kehitysehdotus, jossa kuvataan parannettavan prosessin osan heikkouksia, sekä toimenpiteitä, joilla prosessia saadaan paremmaksi. Raporttiin liitetään tiedoksi myös kaikki projektissa havaitut sudenkuopat ja yllätykset, jotta vastaavissa projekteissa niitä osattaisiin välttää paremmin. Tehtävästä kirjoitetaan yksi raportti.</p>
    <p><b>Projektin arviointi:</b> kuvataan projektin kaikki vaiheet täydellisesti, ja pyritään huomioi-maan niin kaikki muutosta vaativat tekijät, kuin tekijät mitkä onnistuivat projektissa hyvin. Raportin ideana on koota kattavasti kaikki projektin havainnot yhteen raporttiin, jotta jatkossa voidaan helpommin varautua vastaaviin projekteihin.</p>

  </article>
  </section>

<div id="footer"> &copy; Lasse Huotari</div>

</body>
</html>
